---
title: 'Бидний тухай'
date: 2021-11-27 01:21:23
page: true
---
## Колорадогийн мужийн Монгол Сургууль нь 2006 оноос хойш үйл ажиллагаагаа явуулж байгаа
<div style="text-align: justify">Үндэсний эрхэм баялаг болох монгол хэл, түүх, соёл, уламжлал, ёс заншилаа үр хойчдоо өвлүүлж үлдээх нь бидний эрхэм зорилго юм.
Манай cургуульд чадварлаг авьяастай багш нар, сайн дурын ажилчид болон удирдах зөвлөлийн гишүүд хувь нэмэрээ оруулан ажилладаг.
Бага насны хүүхдүүд, өсвөр насныхан болон тэдний эцэг эхчүүдтэй хамтран ажилласнаар Монгол-Америкчуудын хувьд тулгардаг үе, соёл, хэлний бэрхшээлийн ялгааг арилгах зорилготой үйл ажиллгаагаа явуулдаг.</div>

# Удирдах зөвлөл

### Б.Мөнхдэлгэр, Гүйцэтгэх захирал
<img src="" style="display:none"/>
<img src="/assets/headshot/headshotED.jpg" style="float:left; margin-right:15px; height:200px"  />
<div style="text-align: justify" style="font-size:large" >
1995 онд Отгонтэнгэр Их Сургуулийг Англи хэлний Багш- Орчуулагчийн мэргэжлээр Бакалаврын зэрэгтэй төгссөн. 1998 онд Монголын Хэвлэлийн Хүрээлэнгийн Сэтгүүл зүйн Дээд Курсыг сэтгүүлчийн мэргэжилээр төгсөж, Г. Жамъяангаравын нэрэмжит Утга Зохиолын Дээд Сургуульд англи хэлний багш, Eagle телевиз, UBS телевизүүдэд сэтгүүлчээр ажиллаж байсан.
 2018 оноос хойш Колорадо Мужийн Монголчуудын Холбооны УЗ-д идэвхтэй ажиллаж, Монгол Сургуулийн үйл ажиллагааг үргэлж дэмжин, ивээн тэтгэж ирсэн.
 Монгол үндэстний бахархам баялаг Монгол хэл, Монгол соёл уламжлалыг үр хүүхдүүддээ заан, өвлүүлэх эрхэм сайхан зорилгын төлөө энэ хичээлийн жилээс эхлэн Монгол Сургуулийн чадварлаг хамт олонтой хамтран ажиллах болсондоо баяртай байна.
Багш-Сурагч-Эцэг Эхийн хамтын хичээл чармайлт, элэг нэгт Монгол хүн бүрийн тусламж дэмжлэгээр бид зорисон зорилгодоо амжилт, үр дүнг авчирна гэдэгт итгэлтэй байна. 
</div>


### А.Хулан, Удирдах зөвлөлийн дарга
<div style="text-align: justify">
<img src="" style="display:none"/>
<img src="/assets/headshot/headshot - khulan 2.jpg" style="float:right; margin-left:15px; height:200px"  />
<div style="text-align: justify">
2005 онд Монгол Улсын Их Сургуулийн Хуулийн Сургууль төгссөн. Их сургуулиа төгсөөд 2005 оны 11 сараас Дэнвэр хотноо амьдарч байна. Нөхөр 2 хүүхдийн хамт амьдардаг. 

2012 онд Дэнвэрийн их сургуульд элсэн орж 2014 онд хуулийн магистр зэрэгтэй төгссөн. 2015-аас 2020 онуудад санхүүгийн компани болох Jackson National болон технологийн Arrow Electronics компаний хуулийн албанд тус тус ажиллаж байсан.   

Колорадо мужийн Монгол Сургуульд 5 жил захирлаар ажиллаж 2020 оноос удирдах зөвлөлийн гишүүнээр ажиллаж байна. Өнгөрсөн 6 жилийн хугацаанд монгол сургуульд ажилласандаа маш их сэтгэл хангалуун байдаг. Монгол сургуульд хамрагдсанаар хүүхдүүд маань монгол хэл соёлоо сурч, хос хэлтэй болох боломжтой юм. Ингэснээр тэдний хойч ирээдүйд багагүй хувь нэмэр оруулна гэдэгт бид итгэлтэй байна.</div>

### Эмма Шварз Удирдах Зөвлөлийн Cанхүүч
<div style="text-align: justify">
<img src="" style="display:none"/>
<img src="/assets/headshot/headshot - emma.png" style="float:left; margin-right:15px; height:200px"  />
<div style="text-align: justify">Эмма Шварз нь Колорадогийн Монгол сургуулийн Удирдах Зөвлөлийн санхүүчийн хувьд нягтлан бодох бүртгэл, тайлагналд хяналт тавих үүрэгтэй. Cайн дурын ажилтны хувьд Эмма хөрөнгө босгох, сургуулийн үйл ажиллагааны чиглэлд тусалдаг.

Түүний бусад сайн дурын ажилд Latino Community Foundation of Colorado-гийн санхүүгийн хорооны гишүүн, Колорадогийн зээлийн сангийн нийгэмлэгийн зөвлөх холбооны гишүүн, Jewish Family Service-д сайн дурын ажил гэх мэт орно.

Эмма одоо бол  Rose Community Foundation -ийн контроллор хийдэг бөгөөд байгууллагынхаа санхүүгийн бүртгэлийн үнэн зөв, бүрэн бүтэн байдлыг хангах үүрэгтэй. Тэрээр нягтлан бодох бүртгэл, менежментийн чиглэлээр олон төрлийн албан тушаал хашиж байсан. Түүний хажуугаар нөхөртэйгээ  хувийн бизнесээ явуулахад нь тусалж байсан.

Эмма 2006 онд Columbia коллежид бизнесийн удирдлага, нягтлан бодох бүртгэлийн чиглэлээр бакалавр зэргээ хамгаалсан. Мөн төрсөн нутаг Улаанбаатар хотод математик, эдийн засгийн чиглэлээр суралцсан. Тэрээр саяхан Cornel -н их сургуулийн ашгийн бус санхүүгийн програм, Харвардын Бизнесийн Сургуулийн Онлайний менежментийн үндсэн хөтөлбөрүүдээр суралцсан юм.</div>


### Сайн байна уу? Намайг Даваасүрэн овогтой Алимаа гэдэг.
<div style="text-align: justify">
<img src="" style="display:none"/>
<img src="/assets/headshot/headshot - Alimaa.jpg" style="float:right; margin-left:15px; height:200px"  />
<div style="text-align: justify">Би 2002 онд МУИС -ийн Олон Улсын Харилцааны дээд сургуулийг орос хэлний багш, oрчуулагч мэргэжлээр төгссөн. 2009 онд "Colorado Heights" их сургуулийг Олон Улсын Бизнэсийн Удирдлага мэргэжлээр төгссөн. АНУ улсад 2005 онд ирээд, одоо нөхөр 2 хүүхдийн хамт амьдардаг.
Чөлөөт цагаараа гэр бүлтэйгээ цагаа өнгөрүүлэх, өөрийгөө хөгжүүлэх, воллэйбол тоглох, найз нөхөдтэйгээ ярьж суух дуртай.
2014-2020 онд Колорадо мужийн Монгол Сургуульд Монгол хэлний багшаар ажилласан.
2020 онд Колорадо мужийн Монгол Сургуулийн захирлаар ажиллах саналыг хүлээж аван ажилласан. Хагас сайны өглөө бүр хүүхдүүд маань Монгол Сургуульдаа гэртээ ирж байгаа мэт аз жаргалтай орж ирэхийг хараад сургуулийн ажилдаа сэтгэл татагддаг. Улам сайхан орчин бүрдүүлэхийн төлөө нэг сэтгэлтэй, нэг зорилготой ажиллаж байгаа Монгол Сургуулийн хамт олноороо бахархаж явдаг. 
Монгол хэл соёл, түүх уламжлалаа мэддэг Дэлхийн иргэнийг хамтдаа бий болгоно гэж итгэдэг.</div>

# Багш нар
<img src="" style="display:block"/>
<img src="/assets/headshot/teachers.gif" style="margin-left: auto; margin-right: auto; width:75%"/>

